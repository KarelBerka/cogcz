<div class="shrnuti">
    Tato zpráva vznikla za účelem zavedení pravidelného monitoringu variant SARS-CoV-2 na území České republiky. <b>Slouží výhradně pro vědecké účely.</b> <br>
    <span style="display:block; height: 15px;"></span>
    Na území České republiky bylo od 1.1. 2021 zaznamenáno více jak dvacet linií SARS-CoV-2. Nejčastěji se vyskytuje varianta <nobr>B.1.1.7</nobr>, tzv. britská varianta. 
    Dále jsou přítomny varianty <nobr>B.1.160</nobr>, <nobr>B.1.177.8</nobr>, <nobr>B.1.258</nobr>, <nobr>B.1.221</nobr>, <nobr>B.1.351</nobr>.  
    Varianty jsou členěny dle PANGO klasifikace <a href="https://cov-lineages.org/">https://cov-lineages.org/</a>, jejich podrobný popis je uveden v Příloze totoho dokumentu a na webových stránkách <a href="http://virus.img.cas.cz/">http://virus.img.cas.cz/</a>. 
    <span style="display:block; height: 15px;"></span>
    Výběr vzorků pro sekvenaci izolátů SARS-CoV-2 populace České republiky neprobíhal podle jednotné metodiky. Vzorky byly vybírány tendenčně dle rozhodnutí jednotlivých klinik a&nbsp;laboratoří. 
    <b>Dostupný dataset tedy nepředstavuje reprezentativní vzorek populace</b>.
    Závěry odvozené z předkládaných výsledků je nutno brát pouze jako orientační, neodrážejí celkovou situaci v&nbsp;ČR. 
    Pro území České republiky jsou k&nbsp;dispozici sekvenační data shromažďovaná Ústavem molekulární genetiky&nbsp;AV&nbsp;ČR, dále pak data o&nbspsekvenaci českých izolátů uložená v&nbsp;databázi GISAID.   
    Ke dni zpracování této zprávy byly od 1.1. 2021 pro území České republiky k&nbsp;dispozici údaje o sekvenaci celkem 1&nbsp750 vzorků shromážděných ÚMG AV ČR, 2&nbsp;358 údajů v&nbsp;databázi GISAID.
    <span style="display:block; height: 15px;"></span>
    Největším úskalím monitoringu  variant SARS-CoV-2 zůstává nedostatečný počet osekvenovaných vzorků z&nbsp;české populace, jejich nesystematický sběr a chybějící metadata (datum a místo odběru, pacientův zdravotní stav, jeho věk, pohlaví, prodělání nemoci COVID-19 a vakcinace). 
</div>
