Na tvorbu haplotypové sítě byl použit výběr sekvencí 572 vzorků z České republiky shromážděných od 1. 4. 2021, u kterých byla k dispozici metadata a které prošly přísnějším filtrem na kvalitu. Velikost uzlů odpovídá počtu vzorků s identickou sekvencí DNA. Spojnice naznačují pravděpodobné příbuzenské vztahy, počet krátkých kolmých úseček odpovídá počtu mutačních změn. Uzly jsou vybarveny podle kraje, v případě více krajů jako koláčový graf. V síti jsou patrné krajově specifické drobné shluky, jejichž vznik je však ovlivněn nerovnoměrností sběru vzorků. Obrovský shluk v levé dolní části grafu představuje vzorky náležející k britské variantě B.1.1.7. Je patrné, že i v rámci této varianty existuje mnoho drobných odchylek od nejběžnějšího genotypu, který je reprezentován největším kruhem ve středu. Ostatní varianty jsou spíše vzácné. Za pozornost stojí tzv. indické varianty B.1.617.1 a 2 a tzv. jihoafrická varianta B.1.351. Varianta B.1.1 je nelblíže původní wuchanské formě viru.  
Poznámka: Soubor Haplosit-regiony-20week.nex je zdroják pro vykreslení sítě v programu PopART. Jan Pačes ho chtěl umístit na web.
