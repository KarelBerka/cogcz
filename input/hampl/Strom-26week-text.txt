Fylogenetický strom sestavený z českých sekvencí SARS-CoV-2 a výběru referenčních sekvencí z databáze GISAID. Referenční sekvence ze zahraničí jsou vyznačeny černými linkami s původem uvedeným v textu (země či region a období odběru), české sekvence jsou vyznačeny barevnými linkami a silnější linky označují sekvence vzorků odebrané od 7. 5. 2021. Genotyp určený pomocí PANGO Lineages je vyznačen barevnými výsečemi. České varianty viru SARS-CoV-2 odebrané za poslední měsíc náležejí převážně do linie B.1, zejména alfa varianty (B.1.1.7). Za pozornost stojí varianta delta (B.1.617.2), která v současnosti akumuluje nejvíce mutačních změn (podskupina označená hvězdičkou). 