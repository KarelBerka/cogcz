Fylogenetický strom sestavený z českých sekvencí SARS-CoV-2 a výběru referenčních sekvencí z databáze GISAID. Referenční sekvence ze zahraničí jsou vyznačeny černými linkami s původem uvedeným v textu (země či region a období odběru), české sekvence jsou vyznačeny barevnými linkami a silnější linky označují sekvence vzorků odebrané od 21. 4. 2021. Genotyp určený pomocí PANGO Lineages je vyznačen barevnými výsečemi. České varianty viru SARS-CoV-2 náležejí převážně do linie B.1, výjimečně do linie P.2. Nejvíce zastoupenými členy linie B.1 jsou tzv. britská varianta B.1.1.7, která také akumuluje nejvíce mutačních změn, a varianta B.1.258. Za pozornost stojí jihoafrická varianta B.1.351 a nově se objevivší indická varianta B.1.617. V popiscích je uveden počet identických nebo velmi podobných českých vzorků spadajících do jednotlivých koncových větví (např x2).