Vizualizace N-terminální domény SARS-CoV-2 spike proteinu s vizualizací pozice mutovaných aminokyselin v jednotlivých variantách Delta linie. Základní výběr mutovaných aminokyselin v Delta linii je E156G, &Delta;157/158, L452R, T478K, D614G, P681R, D950N. Podlinie AY.12 (zeleně) se v rámci spike proteinu od kanonické Delta linie neliší. Podlinie AY.4 (oranžově) navíc obsahuje i mutaci T95I. Původní linie B.1.617.2 (modrá barva) k Deltě navíc přidává mutaci G142D. Podlinie AY.9 (červeně) navíc obsahuje mutace G142D a A222V. Česká varianta podlinie AY.9.CZ (fialově) k tomu přidává ještě mutace D253A a D979E. 
Možný důvod výskytu velkého množství mutací na hraně N-terminální podjednotky spike proteinu je dán i umístěním na nejzazším povrchu koronaviru. Vzhledem ke své pozici na povrhu spike proteinu je tato podjednotka často vystavená protilátkám, jak dokazují známé struktury komplexů spike proteinu s navázanou protilátkou (např. 7l2e (https://www.ebi.ac.uk/pdbe/entry/pdb/7l2e), 7chc (https://www.ebi.ac.uk/pdbe/entry/pdb/7chc), 7dk5 (https://www.ebi.ac.uk/pdbe/entry/pdb/7dk5), či 7k9z (https://www.ebi.ac.uk/pdbe/entry/pdb/7k9z)).
